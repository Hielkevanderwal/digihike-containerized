<p>Luxemburg heeft een efficiënt wegennet van in totaal 2873 km lengte, waarvan 165 km auto<strong>s</strong>nelwegen zijn. De snelwegen zijn de naar Dui<strong>t</strong>sland lopende <strong>A</strong>1, de naar Frankrijk lo<strong>p</strong>ende A3, de A4, de naar België lopende A6, de A7, de B7 en de naar D<strong>uit</strong>sland lopende A13.</p>
<p>Het land heeft een <strong>in</strong>ternationale luchthaven in Findel, Aéroport de Luxembourg, 6 km buiten de >stad Luxemburg. Luxair is de nationale luchtvaartmaatschappij van het land en Cargolux is de vrachtmaatschappij. Op het gebied van vracht is Luxemburg een van de drukste luchthavens van Europa en het staat op de wereldranglijst binnen de top 10 van drukste luchthavens. In 2006 telde Luxemburg-Findel 1.605.540 passagiersbewegingen en werd er 751.645 ton vracht vervoerd.</p>
<p>In 1964 werd de Moezelhaven Mertert heropend en <strong>s</strong>indsdien speelt de binnenvaart weer een rol in het land. Er zijn ongeveer 70 zees<strong>c</strong>hepen die onder Luxemburgse vlag varen.</p>
<p>Het treinverkeer wordt verzorgd door de nationale maatsc<strong>h</strong>appij CFL (Société Nationale des Chemins de Fer Luxembourgeo<strong>i</strong>s). Totaal is er 275 km spoor.[16] Verder zijn <strong>e</strong>r de busmaatschappijen AVL (Autobus de la Ville de Luxembourg), RGTR (<strong>R</strong>égime général des transports routiers) en TICE (Transport intercommunal de personnes dans le canton d'Esch-sur-Alzette). De komst van de TGV naar Parijs h<strong>e</strong>eft geleid tot een renovatie van het Station Luxembourg. Een rit met de TGV van de stad Luxemburg naar Parijs duurt si<strong>n</strong>ds de aanleg van de hogesnelheidslijn twee uur. Plannen zijn er ook voor hogesnelheidsverbindingen met Straatsburg,[23] met Brussel en richting Duitsland. Om de drukke spoorlijn naar Bettembourg te ontlasten wordt een nieuwe spoorlijn gebouwd via een kortere route tussen Howald en Bettembourg van 7 kilometer.[24]</p>
<p>Er is een tramverbinding in de stad Luxemburg en er zijn plannen voor de aanleg van een lightrailverbinding naar de omliggende plaatsen.[25]</p>
<p>Met ingang van 29 februari 2020 hoeven reizigers in bus, tram en trein geen kaartje meer te kopen. Luxemburg is het eerste land dat openbaar vervoer gratis maakt voor iedereen. Deze maatregel is ingevoerd om de files op de wegen te verminderen en mensen te verlokken de auto voor het openbaar vervoer te verruilen.[26]</p>